# -*- mode: mandoku-view; -*-
#+TITLE: 石柱記箋釋
#+DATE: 2015-08-24 22:45:35.346390
#+PROPERTY: ID KR2k0102
#+PROPERTY: BASEEDITION WYG    
#+PROPERTY: JUAN 提要
<pb:KR2k0102_WYG_000-1a>¶
欽定四庫全書　　　　　史部十一¶
　石柱記箋釋　　　　　　地理類七(古蹟之屬/)¶
　　提要¶
　　　　(臣/)等謹案石柱記箋釋五巻¶
　　　國朝鄭元慶撰元慶字芷畦歸安人呉興山水¶
　　　　清佳自六朝以來稱東南名郡自唐時刻有¶
　　　　石柱記樹之杼山載其山川陵墓古蹟古器¶
　　　　甚詳迨傳世既久嵗月名字遂漫漶不可考¶
<pb:KR2k0102_WYG_000-1b>¶
　　　　歐陽修作集古録以為筆畫奇偉非顔真卿¶
　　　　不能書孫覺知湖州聚境内碑碣築墨妙亭¶
　　　　貯之凡三十二通石柱埋填淤泥而石柱記¶
　　　　遂淪沒不復見康熈辛巳元慶重修府志既¶
　　　　成復訪得宋槧石柱記為世所罕覯惟湖州¶
　　　　五縣原本祇載其三秀水朱彞尊乃依仿體¶
　　　　例摭徳清武康二縣事跡輯而補之元慶採¶
　　　　掇諸書為之注釋其徵據詳明考證精核頗¶
<pb:KR2k0102_WYG_000-2a>¶
　　　　為贍博可取雖於一郡之勝尚未能包括無¶
　　　　遺而軼典遺聞其梗槩已畧具於此固亦徵¶
　　　　文考獻者所必資也乾隆四十六年正月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
