# -*- mode: mandoku-view; -*-
#+TITLE: 石柱記箋釋
#+DATE: 2015-08-24 22:45:35.442081
#+PROPERTY: ID KR2k0102
#+PROPERTY: BASEEDITION WYG    
#+PROPERTY: JUAN 卷五
<pb:KR2k0102_WYG_005-1a>¶
欽定四庫全書¶
　石柱記箋釋巻五¶
　　　　　　　　　　　　　歸安鄭元慶撰¶
徳清縣¶
　　徳清天授二年分武康置武源縣景雲二年改為¶
　　臨溪天寶元年改為徳清縣(舊唐/書)¶
　　唐初置武源縣縣治在下蘭山南天寶中改徳清¶
　　移置於百寮山南(談/志)¶
<pb:KR2k0102_WYG_005-1b>¶
　市亭山¶
　　市亭山在縣西南二百歩王敬𢎞涖郡欲此立宅¶
　　以其靣谿背山也(呉興/記)¶
　　古十里一亭以寓止賔旅因以名山(圖/經)¶
　　　(按宋書王敬𢎞晉末以太尉從事中郎出為呉/興太守尋拜侍中入宋歴左光禄大夫開府儀)¶
　　　(同三司致仕隱居餘杭舍亭山德清在宋齊之/間正并入餘杭故德清之市亭山即餘杭之舍)¶
　　　(亭山也呉興記以敬/𢎞作逸少誤今正之)¶
　金鵞山¶
<pb:KR2k0102_WYG_005-2a>¶
　　金鵞山上有池深五尺其水冬夏不竭時有金鵞¶
　　翔集或風清雨霽樵夫耕父聞山上鵞鳴(山墟/名)¶
　　　(按金鵞山在縣西北五里談志云後漢海昬侯/沈戎于永平元年葬金鼇山葬時金鵝飛集三)¶
　　　(鳴而去童謡云金鵝鳴沈氏興代代出公卿遂/更名其山曰金鵞今山南有三村號上初鳴中)¶
　　　(初鳴下初鳴山上有沈氏祖德碑記梁天監癸/未春三月系孫麟士述唐大歴癸丑冬十二月)¶
　　　(刺史顔眞卿撰碑隂記二記文多不載復齋碑/録云沈氏遞祖徳碑并碑隂下半缺不見書撰)¶
　　　(人名氏大歴八年十二月立德清陳志云梁沈/氏祖德碑沈麟士製立之金鵞山忽有樹生其)¶
　　　(龜股間盤旋夾持碑有所倚嶷然不動號慶樹/碑後裂為十六叚藏之縣帑今無一存焉者矣)¶
<pb:KR2k0102_WYG_005-2b>¶
　　　(再按山上有四墓一沈戎一尚書令沈禮一河/間相沈景一荆州刺史沈彦統記載沈氏先賢)¶
　　　(傳諸書云沈戎子孫見史傳者一百五十八人/三十八人有正傳一百二十人附傳宋梁陳間)¶
　　　(皇后三人尚主者五人唐睿眞太后亦呉興/人至今人物稱盛金鵞發祥地理果不爽乎)¶
　吳𦍑山¶
　　漢髙士吳𦍑避王莽之亂寓居此山後人名焉宋¶
　　沈麟士講經教授於此從學者數百人時為語曰¶
　　吳𦍑山中有賢士閉門教授居成市(入東/記)¶
　　縣東南一里吳𦍑山俗呼乾元山當縣而峙蓋邑¶
<pb:KR2k0102_WYG_005-3a>¶
　　之鎮也山之陽有織簾先生祠祀名賢沈麟士麟¶
　　士織簾為業時稱織簾先生卒後鄉人重之即其¶
　　隠居立廟廟前古井相傳先生舊井廟後其墓在¶
　　焉(徳清/陳志)¶
　　　(按呉𦍑山之隂枕餘不溪沈麟士隱居於此南/史云麟士居呉差山南齊書亦云居餘干呉差)¶
　　　(山以𦍑為差以餘不為餘干殆傳寫之譌邑中/胡朏明先生語予曰安知非以呉王夫差得名)¶
　　　(則又不敢/臆斷也)¶
　餘不溪¶
<pb:KR2k0102_WYG_005-3b>¶
　　餘不溪在縣南一百歩沈氏家傳云後漢沈戎居¶
　　烏程餘不郷即此(類/要)¶
　　餘不溪水清與餘溪不類如㑹稽秦望其山秀發¶
　　餘山莫與等也(太平寰/宇記)¶
　　餘不溪出天目山之陽經臨安縣又經餘杭縣至¶
　　安溪奉口經徳清縣折而東北至敢山過菱湖及¶
　　湖蚨漾又西北㑹前溪水至峴山漾入定安門至¶
　　江子匯為霅溪(談/志)¶
<pb:KR2k0102_WYG_005-4a>¶
　　　(按留青日札云不作秋韻方鳩切非也當作虞/韻風無切木作柎說文鄂足也草朩房為柎一)¶
　　　(曰花下萼通作不詩棠棣之華鄂不韡韡鄭注/承華者鄂不當作柎鄂足也即今言花蔕也此)¶
　　　(地有苕溪其流相通故曰餘英餘不其義可見/若作方鳩切則本注說文云不鳥下翔不下來)¶
　　　(也與溪水全不干渉李宗諤/圗經及寰宇記通作方鳩切)¶
　北流水¶
　　北流水在徳清縣前其水從餘不溪至縣東分派¶
　　折入清河橋下北流至沙村與武康前溪水合又¶
　　北至峴山漾與餘不溪合入定安門至江子匯為¶
<pb:KR2k0102_WYG_005-4b>¶
　　霅溪(談/志)¶
　苧溪¶
　　苧溪在縣東二十五里山墟名云苧溪以貢苧為¶
　　名南岸有藺相如廟北岸有青州刺史姚恢囚女¶
　　城(太平寰/宇記)¶
　　　(按通典云湖州貢苧布三十端通志略云湖州/貢白苧布則唐時所貢之苧本出於此乂按相)¶
　　　(如趙人當戰國時未嘗游行至此縣有蘭村溪/南有廟未審何故入東記云後漢姚恢與海昏)¶
　　　(侯沈戎為婚過江隂欲於柯田山居之恢女宻/報戎戎先居焉姚氏三代不養女養女則囚於)¶
<pb:KR2k0102_WYG_005-5a>¶
　　　(此山後人因呼為囚女/山其說誕甚不足信)¶
　餘不亭侯廟¶
　　孔愉字敬康山隂人建興初除駙馬都尉參丞相¶
　　軍國事討華軼功封餘不亭侯嘗行經餘不溪見¶
　　籠龜於路者愉買而放之龜中流左顧者數四及¶
　　是鑄侯印而印龜左顧三鑄如初印工以告愉乃¶
　　悟遂佩焉累遷吳興太守沈充反愉棄官還京師¶
　　歴㑹稽内史散騎常侍卒贈車騎將軍開府儀同¶
<pb:KR2k0102_WYG_005-5b>¶
　　三司諡曰貞(晉/書)¶
　　餘不亭侯廟在徳清縣東南二百歩自晉迨宋廟¶
　　食不絶(談/志)¶
　　　(按縣西南城山之陽亦有孔侯廟圗經云愉從/子嚴為呉興太守後人立廟於此舊圖經云即)¶
　　　(愉也縣南之廟乃祭祀之處此則墓前祠堂餘/不志亦云孔侯墓之祠堂後人因以為廟廟後)¶
　　　(有大冢上有古木數株堅如鐵石故老相傳愉/塟後龜銜窠木種於此至今號龜銜樹驂鸞録)¶
　　　(云范至能嘗道龜溪登覽於廟時見愉之像席/地而坐廟前古柏合抱焉今像設據榻而古柏)¶
　　　(絶無則知廟非/唐宋之故矣)¶
<pb:KR2k0102_WYG_005-6a>¶
　梁吏部尚書沈約墓¶
　　沈約字休文武康人仕宋至尚書度攴郎齊初為¶
　　征虜記室帶襄陽令事文惠太子歴司徒左長史¶
　　進號征虜将軍南清河太守佐蕭衍簒位弑齊和¶
　　帝梁臺建為尚書左僕射封建昌縣侯累加特進¶
　　光禄侍中太傅卒有司諡曰文帝曰懷情不盡曰¶
　　隠故改諡隠(梁/書)¶
　孝鵝冢¶
<pb:KR2k0102_WYG_005-6b>¶
　　唐天寶末邑人武義主簿沈朝家養母鵝一因育¶
　　卵腸出乃自驚鳴鼓翅竄於波渚之隅其長雛悲¶
　　呌屢絶家人飼之水榖不復飲啄及母鵞死雛仰¶
　　天號切遂取倉舎下敗薦以覆其母銜庭砌間芻¶
　　草列於母所若人之祭奠長吁數聲而死沈氏家¶
　　人因作二函薶於山中土人呼為孝鵝冢(太平寰/宇記)¶
　　　(按一統志列孝鵝冢在長興縣東蔣彎者非也/沈約歴事三朝恬不知恥至弑其君而不顧眞)¶
　　　(禽獸之不若矣其諡曰隱隱者貶辭呉興故有/地主廟祀呉文帝而約竊冒之扁曰隱侯祠春)¶
<pb:KR2k0102_WYG_005-7a>¶
　　　(秋血食祀典之濫也夏明誠嘗作八詠樓賦序/直斥沈約詩為是樓之辱人服其卓見寰宇記)¶
　　　(類要俱志其墓不明著所在胡宿詩注云在縣/之藺村湖廣通志云約卒於荆門州墓在州西)¶
　　　(墓銘云時日不利不能歸葬則是約之墓終無/定所也竹垞先生補志其墓與鵞冢竝列約其)¶
　　　(有知能/不恧而)¶
　武康縣¶
　　吳興武康令吳分烏程餘杭立永安縣晉太康元¶
　　年更名(宋/書)¶
　　武康平陳廢仁夀二年復有封嵎山青山白鵠山¶
<pb:KR2k0102_WYG_005-7b>¶
　　(隋/書)¶
　　　(按封嵎即封禺二山也青山縣北一十/五里白鵠山縣西北十里一名鵲山)¶
　　武康上李子通置安州又曰武州武徳四年平子¶
　　通因之七年州廢縣𨽻湖州有封山有銅(新唐/書)¶
　　縣治舊在餘英溪北隋移溪南唐仍治溪北(談/志)¶
　防風山¶
　　防風山在縣東一十八里先名封禺山唐天寶六¶
　　年敕改焉一名風公山一名風渚山古防風氏之¶
<pb:KR2k0102_WYG_005-8a>¶
　　國公者以山上有風公洞渚者以山下有風渚湖¶
　　封山者以其禁采樵漁獵也山東南二里曰禺山¶
　　禹十二代孫帝禺所居輿地志云古防風氏之都¶
　　也(太平寰/宇記)¶
　　吳伐越隳㑹稽獲骨一節專車吳子使來好聘問¶
　　之仲尼仲尼曰吾聞之禹致羣臣于㑹稽之山防¶
　　風氏後至殺而戮之其骨專車焉此為大矣客曰¶
　　敢問誰守為神仲尼曰山川之靈足以紀綱天下¶
<pb:KR2k0102_WYG_005-8b>¶
　　者其守為神社稷之守為公侯皆屬于王客曰防¶
　　風何守仲尼曰汪芒氏之君守封禺之山者也為¶
　　漆姓在虞夏商為汪芒氏于周為長翟今為大人¶
　　客曰人長之極幾何仲尼曰焦僥氏長三尺短之¶
　　至也長者不過丈數之極也(國/語)¶
　　　(按防風氏有廟在封禺二山之間晉元康中縣/令賀循立述異記云防風廟土朩形其貌龍首)¶
　　　(牛耳連/睂一目)¶
　武康山¶
<pb:KR2k0102_WYG_005-9a>¶
　　武康山在縣西一十五里舊名銅官山唐天寶六¶
　　年敕改焉輿地志云山下有兩坎深數丈方圎百¶
　　丈古采銅處有趙監廟漢吳王濞鑿山采銅銅監¶
　　趙氏遇山崩壓死降靈於此後人立廟(太平寰/宇記)¶
　　　(按舊志郡中亦有銅官趙監廟在烏盆巷口與/長橋相直後唐同尤中敕封通靈王却埽編云)¶
　　　(銅官廟中偶像衣冠甚古其婦人皆如世所藏/周昉畫人物蓋唐人之遺蹟也翟公㢲尢愛之)¶
　　　(多至廟中觀焉往往徘徊/終日今訛作漢夀亭侯祠)¶
　七里嶠¶
<pb:KR2k0102_WYG_005-9b>¶
　　七里嶠山頂有石橋長一丈六尺甚峻滑一名石¶
　　橋山(山墟/名)¶
　　石嶠山在縣西南四里(一統/志)¶
　　七里嶠度其圍以表山也南有嶗嶺過嶺而東¶
　　康城又北為烏龍山南為寨山中有畈曰寨山畈¶
　　有祠焉兜鍪被甲執戈而坐其神曰嚴康相傳康¶
　　屯兵處人代莫詳野老之言曰康邑人也竒醜而¶
　　力爪牙為兵革膚為鐵刀鏃莫之刺也唯喉三寸¶
<pb:KR2k0102_WYG_005-10a>¶
　　肉耳妻曰鮑三孃美而勇夫婦各治兵為幕府今¶
　　姚塢關内鮑家莊有三孃遺壘時有花關索者年¶
　　少美容儀鮑恱而私之矢貫康㗋而噎至今村莊¶
　　雜劇演其遺事而康城廟像歳祀夫婦二人别祀¶
　　索於何村獨無匹里人號曰孤土地廟云康怙力¶
　　強死世祀里社鮑滛奔殺夫鬼復配享花竊妻暴¶
　　行祠宇相望是崇姦教亂也何以風世且康不能¶
　　厲廟不為災意者傳聞乖實乎姑志之以廣風土¶
<pb:KR2k0102_WYG_005-10b>¶
　　之異聞(前溪/逸志)¶
　　　(按陜西通志商南縣有亷康太子墓世傳太子/三國時人炎祚衰微據土僭號為關鎻所平歸)¶
　　　(安縣西南七十五里有亷山新志注云亷康太/子墓在此不知何據烏程北山亦有鮑三孃屯)¶
　　　(兵處俚俗相傳三孃為花關索所平如前溪逸/志所云略同嚴亷索鎻其音髣髴何適與秦志)¶
　　　(相類邪總之湖俗信鬼神好淫祠山之麓水之/涯有村落必有廟宇奉一神以主香火而好事)¶
　　　(者遂至訛傳周彭祖安吉人齊管仲烏程棲賢/山人晏嬰長興晏子郷人呉伍員烏程伍村人)¶
　　　(燕荆軻長興荆溪人趙藺相如德清藺村人漢/樊噲武康丄柏人晉王衍歸安千金人郭巨孝)¶
　　　(豐鄉人紛紛傅㑹唐宋以後更指不勝屈修/志者並不考覈混書之惑人耳目吁可怪也)¶
<pb:KR2k0102_WYG_005-11a>¶
　前溪¶
　　前溪者古永安縣前之溪也晉車騎將軍沈充家¶
　　此樂府有前溪曲充自製詞云當曙復未曙百鳥¶
　　啼悤悤後宋少帝續為七曲其一云憂思出門倚¶
　　逢郎前溪渡莫作流水心引新都舎故(統/紀)¶
　　前溪一名餘英溪每春夾岸花開通夏不歇(山墟/名)¶
　　前溪在縣南一百歩其源出銅峴山東流四十九¶
　　里至縣前千秋橋又東至縣學前分為二派其一¶
<pb:KR2k0102_WYG_005-11b>¶
　　北流經黄隴山又東至沙村號沙溪與徳清縣北¶
　　流水合入郡之定安門經前溪匯(在慈感/寺前)至霅溪¶
　　其一東流經下渚湖之南㑹於餘不溪武康縣後¶
　　又有一溪亦出銅峴山謂之後溪(談/志)¶
　　于兢大唐傳徳清縣南前溪村南朝習樂之處今¶
　　尚有數百家習音樂江南聲伎多自此出所謂舞¶
　　出前溪者也復齋漫録言陳劉刪詩山邉歌落日¶
　　池上舞前溪唐崔顥詩舞愛前溪妙歌憐子夜長¶
<pb:KR2k0102_WYG_005-12a>¶
　　按智匠古今樂録晉車騎將軍沈充作前溪曲非¶
　　舞也蓋復齋不曽見于兢大唐傳故不知舞出前¶
　　溪耳(漁隠/叢話)¶
　阮公溪¶
　　石靈寶者㑹稽上虞人寓武康其女有殊色天監¶
　　元年選為采女及生元帝為修容賜姓阮氏拜其¶
　　父為奉朝請時人名所居溪為阮公溪靈寶以承¶
　　聖二年追封武康侯溪中有大青石俗謂之美女¶
<pb:KR2k0102_WYG_005-12b>¶
　　石(梁陳/故事)¶
　　阮公溪在縣西十五里與餘英溪連接(太平寰/宇記)¶
　郭先生祠堂¶
　　武康有郭文先生廟堂(九域/志)¶
　　郭先生祠堂在縣北郭林村晉郭文也文河内軹¶
　　人中原亂避地江南居此謝安聞其名延至西園¶
　　祠南有郭林橋西有招賢山皆其遊息之地(談/志)¶
　沈道䖍石山精舍¶
<pb:KR2k0102_WYG_005-13a>¶
　　沈道虔字汝恭武康人性仁愛好老易居縣北石¶
　　山下與孤兄子共釜庾之資困不改節州辟凡十¶
　　三命皆不就宋太祖遣使存問賜錢三萬米二百¶
　　斛悉供孤兄子嫁娶徵為員外散騎侍郎不赴敕¶
　　州郡隨時問遺元嘉二十六年卒(宋/書)¶
　　　(按一統志石山在縣北二十里沈道䖍隠居石/山精舎即此太平寰宇記云精舎在石城山縣)¶
　　　(西南三里/者非也)¶
　吳太常卿姚信墓¶
<pb:KR2k0102_WYG_005-13b>¶
　　漢青州刺史姚恢尚書左僕射姚皓吳太常卿姚¶
　　信三墓俱在石城山景徳中碑碣尚存(談/志)¶
　　　(按阮孝緒云姚信字元直呉興人呉太常卿陸/德明云信字德祐未知孰是隋經籍志信有易)¶
　　　(注十巻集二巻録一巻唐藝文志作十巻士緯/十巻新書二巻三國志陸績傳注有表請賜績)¶
　　　(女鬰生以義姑之號又陸遜傳姚信以親附太/子枉見流徙又孫皓傳寶鼎二年十二月遣守)¶
　　　(丞相孟仁太常姚信等備官僚中軍步騎二千/人以靈輿法駕東迎神於明陵又南史姚察傳)¶
　　　(譲選部書云臣九世祖信名髙往代信有戒子/書及昕天論載呉興藝文補九域志載姚信丁)¶
　　　(固二墓寰宇記亦載固墓按丁固葬餘/杭縣西丁橋北山下見宋咸淳臨安志)¶
<pb:KR2k0102_WYG_005-14a>¶
　晉吏部尚書沈嘉墓¶
　　沈嘉墓在縣東一十五里鳳皇山山下有皇覺寺¶
　　漢沈戎故宅也(談/志)¶
　　　(按嘉字長茂武康人善草書仕晉為呉興/太守重開荻塘人獲其利歴吏部尚書卒)¶
　晉揚威將軍東陽太守沈勁墓¶
　　沈勁字世堅武康人哀父充死於非義志欲雪恥¶
　　年三十餘以刑家不得仕進郡將王胡之器之及¶
　　遷鎮洛陽表為參軍升平中慕容恪侵逼山陵勁¶
<pb:KR2k0102_WYG_005-14b>¶
　　求効力補冠軍長史令自募壯士擊賊㑹許昌寇¶
　　逼將軍陳祐率衆而東留勁以五百人守洛陽恪¶
　　攻城城䧟被執勁神氣自若恪殺之事聞贈東陽¶
　　太守子赤黔官至大長秋廷尉卿孫叔任官至建¶
　　威將軍益州刺史(晉/書)¶
　　沈勁墓在小山赤黔祔焉(談/志)¶
　宋吏部尚書吉陽侯沈演之墓¶
　　沈演之字臺真武康人祖赤黔父叔任演之折節¶
<pb:KR2k0102_WYG_005-15a>¶
　　好學以義理業尚知名襲父别爵吉陽縣五等侯¶
　　舉秀才歴嘉興錢塘武康令俱有能名元嘉十二¶
　　年東南諸郡大水演之為散騎常侍巡行拯恤百¶
　　姓䝉賴屢遷左衛將軍與范曄等掌禁旅同參機¶
　　宻加侍中歴吏部尚書太子右衛率卒贈金紫光¶
　　禄大夫諡曰貞侯(宋/書)¶
　　演之墓在小山(談/志)¶
　¶
<pb:KR2k0102_WYG_005-15b>¶
　¶
　¶
　¶
　¶
　¶
　¶
　¶
　石柱記箋釋巻五¶
